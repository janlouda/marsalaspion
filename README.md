# Maršál a špión
Maršál a špión je výborná strategická hra, která poprvé vyšla v osmdesátých letech v papírové verzi (edice PaN - papír a nápad). Hru si v nové (mírně upravené) verzi můžete koupit i dneska pod názvem "Stratego". Pro ty, kteří rádi kraftí a chtějí si užít i samotnou výrobu hry, jsou tady připraveny zdrojové soubory. Ve složkách [soubory-tisk](https://github.com/janlouda/marsalaspion/tree/master/soubory-tisk) a [soubory-3Dtisk](https://github.com/janlouda/marsalaspion/tree/master/soubory-3Dtisk) najdete zdrojové soubory k výrobě původní verze hry, akorát s novějším restaurovaným herním plánem - díky uživateli *pp77* ze serveru [Zatrolené hry](https://www.zatrolene-hry.cz/spolecenska-hra/marsal-a-spion-183/k-stazeni/a3-plan-9869/).

Ti co si hru vyrobí, ji pak o to radši budou hrát :)


![Hra Maršál a špión](https://github.com/janlouda/marsalaspion/raw/master/img/krabice.JPG)


  
## Herní plán
Herní plán jsem překreslil do Adobe InDesignu a zároveň je k dispozici i ke stažení již hotová PDF verze s ořezovými značkami. nejde o úplně původní plán, ale o remix, který jsem objevil na serveru "Zatrolené hry" a který se mi líbil. Plán má velikost A3 a doporučuji vytisknout na karton (tloušťka 0.7 mm) a nechat polaminovat (aby déle vydržel). Názvy figurek jsou fontem *menuetto*, který je k dispozici ve složce ke stažení.


![Herní plán](https://github.com/janlouda/marsalaspion/raw/master/img/herni_plan.JPG)

## Figurky
Jednotlivé figurky jsem překreslil v Adobe Illustratoru do křivek a jsou připraveny pro tisk opět ve formátu Adobe InDesignu nebo v PDF. Kromě jednotlivých kartiček je k dispozici i soubor, kde jsou už všechny hrací figurky nasázeny dohromady (opět ve formátech .indd a .pdf). Doporučuji tisknout stějně jako herní plán.

(Pozn.: Modrá linka označuje finální velikost pro vystřihnutí.)

![Figurky](https://github.com/janlouda/marsalaspion/raw/master/img/figurky-karton.png)



Na rozdíl od původní verze, kde se figurky skládaly z papíru do klasických trojúhelníkových hracích kamenů jsem vytvořil 3D model držáku, do kterého vystřižené kartonové figurky zasunete. Pokud si chcete model upravit nebo překreslit, tak zdroják je k dispozici tady: [TinkerCAD model držáku](https://www.tinkercad.com/things/fhxQ1hPLyRa-public-marsal-a-spion-holder). V složce [soubory-3Dtisk](https://github.com/janlouda/marsalaspion/tree/master/soubory-3Dtisk) je k dispozici .stl soubor pro 3D tisk a pokud tisknete na PRŮŠOVI z PLA, tak je tam připraven i .gcode pro tisk 10ks držáků naráz. 


![Figurka - detail](https://github.com/janlouda/marsalaspion/raw/master/img/figurka_detail.JPG)


![Figurky](https://github.com/janlouda/marsalaspion/raw/master/img/figurky.JPG)


## Krabice a návod
Protože plán je přeložená A3, tak ideální je najít si nějakou krabici na A4, která bude alespoň 3 cm vysoká. Já takovou koupil v [Pack Shopu](https://www.packshop.cz/z/papirova-krabice-na-format-a4-331x234x30-mm-17.html). Na krabici jsem dal obrázek původní hry, kterou jsem přilepil ozdobnou washi páskou. Na okraje krabice jsem herkulesem přilepil vytištěný název hry (nejbližší font, který jsem našel byl American Typewriter, který najdete také ve složce ke stažení).


Protože jde krabice špatně otevírat, dotiskl jsem si ještě malé očko, které je nakrabici nalepeno oboustrankou. Za očko jde pak krabice krásně otevřít.

![Krabice detail](https://github.com/janlouda/marsalaspion/raw/master/img/krabice_detail.JPG)

Nakonec jsem si ještě vytiskl na A4 pravidla a zalaminoval je v domácí laminovačce, aby se netrhala. Vzhledem k jejich jednoduchosti ale nepočítám, že bych je musel často konzultovat.

![Pravidla](https://github.com/janlouda/marsalaspion/raw/master/img/pravidla.JPG)

## PŘEJI KRÁSNÉ HODINY STRÁVENÉ U TÉTO VÝBORNÉ HRY

![Hotová hra](https://github.com/janlouda/marsalaspion/raw/master/img/hotova_hra.JPG)







